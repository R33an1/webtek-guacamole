# Garvergården Holding A/S

Prosjekt fra NTNU-Gløshaugen i sammenheng med faget WebTek.

## P1 Projekt Krav
atrick, Vegard, Magnar, Kaspar og Amund
19. September 2018


## Vår klient
Vår klient, Vivi Lunke Røhne, er næringsdrivende i Elverum, Hedmark,
hvor hun driver utleie i fire bygårder. Gårdene har leiligheter,
butikklokaler og kontorer, alle i varierende størrelser.

Hun har allerede en nettside under domenet
<a href="www.garvergården.no">www.garvergården.no</a>, denne er noe
ufullstendig, og hun ønsker dermed å fullstendiggjøre den med vår
hjelp. Ettersom at hun ikke har noen særlig erfaring med
web-utvikling har hun ikke mange krav til form, men heller til
innhold. Altså informasjon, bilder, og annet.


## Mål og formål
Nettsiden vil hovedsakelig bli brukt som en informasjonskilde for
potensielle leietakere, slik at de har en enkel måte å tilegne seg
noe informasjon før de eventuelt bestemmer seg for å leie. Feks.
praktisk informasjon om distanser til offentlige og private
tjenester. I tillegg til dette vil nettsiden ha noe historie om
byggene. Den skal være lett å bruke og tilgjengelig for alle.

Vivi ønsker ikke å administere siden, og den vil derfor
hovedsakelig være informativ.


## Brukergruppe
Nettsidens brukergruppe består av personer som er på utkikk etter ny
bolig eller næringslivslokaler. De fleste leietakerne av boligene er
eldre og gjerne pensjonerte, nettsiden må derfor ta hensyn til
deres tekniske kunnskap og være meget intuitiv. Sidene skal
presenteres slik at besøkende enkelt finner relevant informasjon
til sitt formål.


## Nettsidens innhold og organisering
Siden vil bli delt opp i de fire byggene under datterselskapene til
Garvergården Holding A/S. Altså Garvergården A/S, Lunkegården A/S,
Kalkhuset A/S. I tillegg til dette vil vi ha en hjemside og en side
med kontaktinformasjon.

Disse sidene skal ha ytterligere informasjon om bygårdenes historie,
lokasjon, omgivelser og generell tilstand. De fire sidene skal ha
to undersider med lokalenes bruksområder og eventuelt ønsket
klientell.

Navigering skjer ved hjelp av en navigasjonsbar. Hvert element på
navigasjonsbaren har en dropdown meny, denne vil linke til hver
underside.


## Spesifikke preferanser
* Selskapets logo skal alltid være synlig.
* Brukeren skal kunne navigere til enhver side innen 3 museklikk.
  Det er viktig at relevant informasjon blir vist ved navigering,
  og man skal slippe å måtte lete for mye.
* Nettsiden skal kunne fungere på de mest brukte nettleserne, samt
  støtte skjermformatet til dagens mobiltelefoner.
* Ettersom at nettsiden potensielt vil bli brukt av eldre, er det
  ønskelig at tekststørrelsen skal kunne endres uten at dette går
  utover andre funksjoner og elementer.
* Navigasjonsbaren skal være det hovedsakelige elementet for
  navigasjon på siden, men andre linker vil bli plassert der det
  er nødvendig/praktisk.
* Hver bygnings hovedside skal ha et bildegalleri og kart, hvor
  brukeren kan få et inntrykk av omgivelsene samt tilstanden.
* Nettsiden skal være ryddig, moderne, konsistent og lett
  navigerbar.


## Domene, hosting og tekniske utfordringer
* Garvergården Holding A/S, eier allerede et domene som vil bli brukt:
  www.garvergården.no.
* Nettsidens zoom-funksjon må fungere uten å obstruere sidens innhold.
  Funksjonen skal gjøre lesing enklere, ikke mer utfordrende.
* Vi planlegger å støtte et bredt spektrum av enheter, som dekker både
  mobile enheter og forskjellige nettlesere. Dette betyr at vi ikke
  kan garantere at ting ser likt ut på alle enheter når vi utvikler på
  egne enheter. Derfor må vi ta spesielt hensyn til å teste nettsiden
  på de mest brukte nettleserene og mobile enheter.
